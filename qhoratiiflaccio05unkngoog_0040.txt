 

10

hac re inest neque proditionis neque assentationis. Etenim
semper Horatius sibi fuit constaus3 vero et sincero patriae
amore adulescens Brutum secutus est, eodem vir Augustum
admiratus. Nam cum Caesare interfecto Athenis philosophiae
deditus eum prisca libertate priscam etiam morum integrita-
tem, in qua summam rei publicae salutem positam esse cer-
neret, restitutum iri calido animo speraret, deinde Brutum ·
videret hominem integerrimum unoque et vero patriae amore
ardentem, tum ne ipse quidem studium quo has partes amplec-
tebatur simulavit. At vero ea exspectatione quantopere cum
ab hac parte nihil prope nisi privati commodi aucupium re-
gnare intellexisset, deceptus sit supra iam dictum est. Quid
ergo? Bruto voluntarla morte oppresso libertatem populo Ro-
mano servari ea iam aetate non posse, bellis civilibus nihil
esse perniciosius, fato ipso dominum imperio parari, nemini
tum non fuit clarum, nisi qui nimia animi atrocitate ductus
diis ipsis posse repugnari confideret. Sed non multi fuerunt
Catones. Et bene quidem. Otium et pacem quam maxime
petenda esse cum optimis quibusque Horatius existimavit. Inde
primo iam post cladem Philippensem anno (713), cum bellum
Perusinum immineret, conqueritur Epod. 16:

Altera iam teritur bellis civilibus aetas,

Suis et ipsa Roma viribus ruit.
et tertio anno post Epod. 7, l:

Quo, quo scelesti ruitis? aut cur dexteris

Aptantur enses conditi?

deinde v. 9sqq.:
Sed ut secundum vota Parthorum sua

Urbs haec periret dextera.

Neque hic lupis mos nec fuit leonibus

Unquam nisi in dispar feris.

Furorne caecus an rapit vis aerior?

An culpa?
Haec igitur iam tunc; Octavianum autem res in Italia tenen-
tem quis non perspexit multo praestantiorem esse Antonin,
qui Cleopatrae et luxuriae illecebris captus quicquid Romano
nomine dignum videbatur amisit abiecit perdidit. Qui si vi-
ctor ex instanti et inevitabili certamine prodiret, quid factum
esset de urbe Roma, de toto imperio, de disciplina Romana?

 

