vi PRAEFATIO

sit augere. Quare in edendis Horatii operibus eum
mihi proponebam adulescentem, qui ad primam suae
scholae classem bene munitus et paratus pervenisset,
ad eiusque intellegentiam et scientiam omnem meam
rem accommodare studebam. Aperiendus ei erat, quam
id maxime fieri posset, poetae animus, via monstranda
qua ad praestantiam rerum ac praeceptorum formae-
que artiflciosam venustatem intellegendam et aestiman-
dam sensim perveniretur, ratio denique ostendenda
qua cum sua aetate suisque aequalibus poeta olim con·-
iungeretur, ne —· id quod spe saepius nostra aetate
factum est —— pravum iudicium vel de carminibus vel
de animo moribusque Horatii confirmaretur. Quo con-
silio vitam poetae praemisi ex poematis ipsis haustam
neque maiorem quam quae facile ab adulescentibus
legeretur et ita moderatam, ut quae certa essent et
firma ab iis secernerentur, quae veri quidem similia
multis viderentur, nunquam tamen penitus possent ex-·
plorari. In constituendis poetae verbis eam mihi legem
esse volui, ut antiquissimorum et optimorum codicum,
imprimis Cruquianorum et Orellianorum‚ auctoritatem
sequerer neque ante aliorum et deteriorum lectiones
reciperem quam illi aperte falsa praeberent, coniectu-
ris emendandique periculis, quae in Horatium et olim
fecerunt et nunc faciunt iniuria, prorsus abstinerem.
Praeter ipsa verba magna etiam cura adhibenda erat
de verbis sententiisque inter se coniungendis interpun0'
gendisque; in qua re haud scio an quid peius possit
institui quam si quis patriae linguae naturam sequens
nostrorumque grammaticorum severis legibus obtem-
perans cohaerentia membra latini sermonis foede dis-
secare, alienas partes violenter coniungere non dubitet.
Cuius quidem rei tristia exempla olim collegi in Quae-
stionibus meis Horatianis p. 115-119. Adiuvamur cum

