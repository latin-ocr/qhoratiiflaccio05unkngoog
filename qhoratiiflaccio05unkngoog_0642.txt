612 DE ARTE POETIOA LIBER.

dinis leniter possent revocare. Iam duplici ratione pec-
catum est3' scilicet quae alienissima sunt in eadem re
saepe proxima praeter spem coniunguntur. Etenim alii
fuerunt qui absolutam artem de universa re poetica
poetae nolenti extorquerent, alii qui vulgaris epistulae
naturam pertinaciter prementes, ut nos cum ad amicos
scribamus quaecumque in calamum prima quasi incidant
nullo consilio aut ordine ex arbitrio coniungamus, ita
poetam ad Pisones scribentem omnia alia miscuisse
adfirmarent. Mihi quidem hoc carmen ab Horatio quasi
quoddam testamentum relictum videtur, quo cives suos,
imprimis poetas, ab iis vitiis quibus eos videret labo-
rare deterreret coniungeretque quae sibi per suam vi-
tam usu et experientia edoctus sana fecisset praecepta,
olim iam magnam partem, cum ferret occasi0, propo-
sita per satirasque et epistulas dispersa3 quod quidem
ita fecit, ut non consilium fixum praeviaque meditatione
repertum rhetorum modo sequeretur, sed ingenii prae·
stantia ductus ab una re ad alteram, cognatam eam
quidem et ultro apparentem, quasi per planam viam
transiret. Sic cui meeum persuasum erit, ei iam non
videbitur mirum, cur per maiorem partem carminis de
dramatica poesi poeta disputaverit plurimaque et ex·
empla et praecepta ad illam applicaverit3 de ea enim
falsissime tum iudicatum est et a populo universo et
a poetis, qui popularem laudem captantes ad populi
iudicium fabulas diligenter accommodarent.

Ad Pisones scriptam esse epistulam docent hi loci:
v. 5. 6. 24. (153.) 235. 268. 272. 292. 366. (385. 426.) 436.

· De Pisonibus haec tradiderunt scholiastae: „Hunc li-

brum qui inscribitur de arte poetica ad L. Pisonem, qui
postea urbis custos fuit, eiusque liberos misit. Nam et

ipse Piso poeta fuit et studiorum liberalium antistes.“
Et Tac. Ann. VI, 10: „Per idem tempus (a. u. c. 785)

 

 

