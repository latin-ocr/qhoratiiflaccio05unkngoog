152

. CARMINUM

CARMEN XVII.

Cur me querellis exanimas tuis?
Nec dis amicum est nec mihi te prius
Obire, Maecenas, mearum
Grande decus columenque rerum.

s A, te meae si partem animae rapit
Maturior vis, quid moror altera,
Nec carus aeque nec superstes
Integer? Ille dies utramque

Ducet ruinam. Non ego perfidum
ιο Dixi sacramentum: ibimus, ibimus, ·
Utcumque praecedes, supremum
Carpere iter comites parati.

Me nec Chimaerae spiritus igneae
Nec si resurgat centimanus Gyas

Carmen XVII.

Cum Maecenas perpetuis febribus
laboraret — de qua re Plinius N. H.
VH, 51: „Quibusdam perpetua fe·
bris est sicut C. Maecenati. Eidem
triennio supremo nullo horae mo·
mento contigit somnus.“ -- sensim
tanta eius animum occupasse vide-
tur tristitia, ut cum tunc ipsum ex
gravi impetu convaluisset, restituta
valetudine non iam gauderet, sed
ne redeunti morbo mox succumberet
continuo angore premeretur. Qua
animi adfectione quid tristius potuit
esse optimo amico, Horatio? Quare
hic illum admonet ne vitae spem
abicere velit3 utrique longiorem
vitam divino consilio esse destina-
tam3 cuius rei luculentum testimo·
nium utrumque accepisse, alterum
in salute ex morbo restituta, in ca-
pite a cadente arbore servato alte-
rum. Quibus deorum beneficiis quid
aliud ostendi nisi coniuncta esse
utriusque fata? Anno videtur hoc
carmen esse scriptum eodem quo
huius libri 13, ad quod vide. Facile
intellegitur, totum hoc tenerrimae
amicitiae testimonium in duas dividi

aequales partes, quarum quasi prae-
nuntius est versus 2.

V. l. exanimas] macrore adficis.
Sat. 1, 4, 127. Cic. pro Mil. c. 34,
93. —- decus columam] eadem haec
ornamenta quae Carm. 1, 1, 2. -—
partem animae] cf. Carm. 1, 3, 8,
ubi vide. — carus aeque] atque
nunc sum. Quo verb0, quid sit
quidve valeat totum se debere ait
Maecenati. cf. Epist. 1, 3, 29. Epod.
I, 5. — A] sic, non ah interiectio in
optimis codd. scripta est. — ibimus,
ibimus] in reduplicatione (ἇναδίπλω-
σες) mira quaedam vis inest adfir-
mationis et veritatis. — utcumque]
ad exemplum particulae ut haec
quoque accepit temporis significatio·
nem: quandocumque. -- carpere] Sat.
Ι, 5, 95. Verg. Georg. III, 142. IV,
311. — Chimaerae] „Non est tanta
vis, quae me possit separare a ize-‘¹
In quo loco ut summam vim poe-
tice describeret, Chimaeram, igni·
vomum monstrum, et centimanum
Gyan, Terrae et Caeli filium (Carm.
Ι, 27, 24. 111, 4, 69), intulit. cf. Verg-
Aen. VI, 285. Hom. 11. VI, 1⁷9 sqq.
Tibull. 111, 4, 86: „nec flammam vol·
vens ore Chimaera fero-‘⁴ — resm-

 

